Програма призначена для генерації словників текстових файлів для дерева каталогів.
Користувач задає папку, яку потрібно обробити і папку, куди потрібно записувати результати. 
Також можна відслідковувати підозріло довгі слова, цебто такі, довжина яких перевищує наперед 
заданий поріг, для цього ставимо на форму відповідну галку і задаємо поріг. Програма сканує 
дерево підпапок (не залежно від рівня їх вкладеності), шукає .txt файли в них. Потім створює 
аналогічне дерево папок в цільовй папці (за винятком папок, в яких відсутні текстові файли). 
Під час обробки файлу також проводиться очистка від невеликого набору поширених знаків (розділові, 
цифри і т.п.). Для кожного файлу формується словник, і якщо він не пустий, то записується 
відповідний файл (в кодуванні UTF-8). Також під час процесу формується список підозрілих слів. 
Він записується у тому ж каталозі, що й виконуваний файл, з назвою у форматі 
"log_[дата_час завершення процесу обробки]".
Хід процесу показується двома індикаторами - відношенням кількості оброблених  файлів до загальної 
кількості файлів і рядком прогресу, який відображає відношення обробленої кількості інформації (байт) 
до сумарного розміру в байтах всіх оброблюваних файлів.

Програма працює на платормі .NET 4.5, викристовує лише стандартні класи, зовнініх бібліотек немає.
Запускалась на ноутбуці з 8 Гб ОП типу DDR3 і двоядерним процесором Inel Pentium B960 з частотою 2,2 Ггц.
Генерація словників для ~ 31 тис. текстів розміром ~ 17 Гб займає приблизно 90 хв.