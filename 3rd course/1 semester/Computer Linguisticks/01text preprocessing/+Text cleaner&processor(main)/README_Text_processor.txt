1.Кнопка "Вибрати папку". Після натискання цієї кнопки відкривається діалогове вікно Файлового Провідника, в котрому користувач може вибрати папку з файлами для обробки. Оброблятись будуть усі файли формату .txt, які знаходяться у подальшому шляху, включно з тими, що знаходяться у підпапках всередині вибраної папки. 
2.Кнопка "Вибрати файл". Після натискання цієї кнопки відкривається діалогове вікно Файлового Провідника, в котрому користувач може вибрати один конкретний файл формату .txt для обробки.
3.Кнопка "Почати обробку". Після натискання цієї кнопки відкривається діалогове вікно Файлового Провідника, в котрому користувач може вибрати папку у якій будуть зберігатися оброблені файли. Обрана папка повинна бути пустою і не містити жодних файлів чи папок. У разі, якщо обрана папка не пуста, програма вивиеде на екран повідомлення про це і поверентиься до вибору папки. Після того як користувач вибере папку для збереження, почнеться обробка файлу(ів), згідно обраних параметрів. По завершенню обробки, програма виведе на екран повідомлення з часом, витраченим на обробку.
4.Кнопка "Зупинити виконання". Після натискання цієї кнопки, негайно зупиниться обробка обробка файлів і програма виведе на екран повідомлення з часом, витраченим на виконання.
5.Перемикач “Лише виправити текст”. Якщо його ввімкнуто, то програма лише виправляє основну пунктуацію, зберігаючи початковий регістр та розмітку.
6.Перемикач “Зберегти лише слова”. Якщо його ввімкнуто, то у вихідний текст записуються тільки слова, в тому порядку, у якому зустрічаються у тексті, якщо не вказано інше в додаткових налаштуваннях; також активується панель додаткових параметрів для цього режиму. Додатокова панель містить:
a)Прапорець “Лише різні слова”. Якщо його позначено, то в вихідний файл будуть записані слова лише по одному разу, без повторення;
b)Прапорець “Сортувати слова”. Якщо його позначено, то усі слова будуть записані у файл в алфавітному порядку;
c)Прапорець “Залишити \n \r \t”. Якщо його позначено, то у вихідний файл буде також перенесено розмітку почтакового файлу, тобто табуляцію і переходи на нові рядки;
d)Перемикач “Розділити слова пробілами”. Якщо його увімнуто, то усі слова у вихідному файлі будуть записані в один рядок і розділені пробілами;
e)Перемикач “Розділити слова заданим символом”. Якщо його увімкнуто, то усі слова у вихідному файлі будуть записані в один рядок і розділені символом, записаним в текстове поле під цим перемикачем;
f)Перемикач “Вивести кожне слово в окремому рядку”. Якщо цей перемикач увімкнуто, то всі слова у вихідному файлі будуть записані у новий рядок кожне.
7.Перемикач “Інше”. Якщо цей перемикач ввімкнуто, то програма  виправить основну пунктуацію зі збереженням початкових розмітки та регістру, якщо не вказано інше в додаткових налаштуваннях; також активується панель додаткових параметрів для цього режиму. Додатокова панель містить:
a)Прапорець “Видалити цифри”. Якщо його позначено, то з тексту будуть видалені усі арабські цифри (0123456789).
b)Прапорець “Перевести в нижній регістр”. Якщо його позначено, то в тексті усі літери верхнього регістру (напр., “А”) будуть переведені у нижній регістр (напр., “а”).
c)Прапорець “Залишити \n \r \t”. Якщо його позначено, то у вихідний файл буде також перенесено розмітку почтакового файлу, тобто табуляцію і переходи на нові рядки;
d)Текстове поле “Зберегти наступні символи”. Якщо у це поле ввести символи, то при обробці вони не видалятимуться із тексту.
e)Прапорець “Видалити символи, задані у словнику”. Якщо позначити цей прапорець, то відкриється вікно Файлового Провідника, у якому необхідно вибрати словник - текстовий файл формату .txt. У словнику мають бути записані символи, які мають бути видалені, кожен символ в окремому рядку. 
Наприклад, якщо словник має такий вигляд:
t
e
s
То будуть видалені символи “t”, “e”, “s” із тексту файлу. 
Якщо словник має такий вигляд:
tes
то видалиться “tes”, і, наприклад, слово “test” виведеться як “t”.
Якщо ніякого словника не було вибрано, то позначення цього прапорця знімається автоматично.
f)Прапорець “Замінити символи на вказані”. Якщо позначити цей прапорець, то відкриється вікно Файлового Провідника, у якому необхідно вибрати словник - текстовий файл формату .txt. У словнику мають бути записані символи, які мають бути замінені, у одному рядку символ, який має бути замінений та у новому рядку після нього має слідувати символ, на який буде замінений символ у попередньому рядку.
Наприклад, якщо словник має такий вигляд:
t
e
s
t
то символ “t” буде замінений на “e”, а “s”  - на “t”, і наприклад, слово  “test” буде оброблено і виведено як “eete”. Символи заміняються у поядку їх запису у словник. 
Зауваження: словники для видалення символів і заміни можуть (і навіть повинні) бути різними файлами формату .txt, і ці опції можна викоритсовувати разом, одночасно видаляючи і замінюючи певні символи. Єдине обмеження -  один символ не може бути записаний одначасно у обидва словники.
